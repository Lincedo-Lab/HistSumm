云南地震。正二十一日未时，蒙化府卫有裂开二十余丈，有裂开十余丈不等。
夏四月，大旱荒。江南北、浙江、江西、湖广俱旱，鄱阳震泽之间，半成陆。又浙直、福建、四川、蓟镇、甘肃一时俱报地震。东南大歉，斗米二钱， 僵尸百里。
浙直大旱。东南太湖俱涸，宜兴东西两俱绝流。浙江巡抚腾伯轮题严州桐庐县民郭四挪饥馑绝食，止有一子六岁，遍卖无主，于四月十七日闭门杀男而食，随自缢死；又绍兴府余姚县民黄十五见一子五岁，于今年初三日密地杀男剖鬻。
辽东前屯卫军变。顺天巡抚刘四科题高淮徙东来，先差范司房，并徐江宋希运载行李， 至前屯卫地方，索应付，索折乾，鞭打凌虐，众军激变，俱各穿戴盔甲，齐赴教场，放炮发誓，署事李尤吉将领到月粮银招抚散给，各军不肯赴领，扎营结聚，声言只要杀死高淮除害，立毙监差二人，汪政率合营男妇数千，欲比走投虏，幸将官泣留，始还。
陕西地震。边镇千里，一时交震，塌倒城墙，凡数百丈，男妇头畜压死不计其数。
辞使琉球疏。光禄寺少卿肖崇业，行人谢杰辞使琉球金。奏称琉球国王差来陪臣，顺赍黄金四十两，与臣等谢劳，乞赐收储，或命带回。有旨：准辞，付该国使臣带回。
冬十月论决。上欲停刑，居正奏去岁因，皇上肇举大婚庆典，故暂免行刑，今岁何名，又欲停止，若以为刑戮诛杀，在圣心有所不忍，则 各犯有杀父母，杀兄弟，及凶狼毒恶，劫夺殴杀，彼死者含冤，宜其不尤为可怜乎，遂如例论决。
二月会试，以吕调阳、王希烈为考试官 ，取孙矿等三百名。时居正子嗣修与试，场中卷俱有私识，房考沈一贯直笔涂抹 ，批为不通 。及填榜不得，调阳不胜沮丧揣恐。一贯云：如有罪，请自当，不以相累。调阳唯唯。后居正见子卷涂抹，讶曰：‘吾子固不通矣，然诸所取卷，亦未得为通也，’故是科会元矿，不得与鼎甲，更不开馆选云。
戊戌，俺答表贡。白骆驼一只，黄骆驼两只，马二匹，甲一副，刀一把，氆氇二匹。
谕吏部推用阁臣。该部即以陆光祖名首上。有旨，前者朕简用阁臣，卿等系及该科，请欲会推，今则会推卿为是首，可见请推之意，还便再推堪任的五六员，一遍写来看。
魏征曰：自古上书率多激切，即似讪谤，惟评其可否，忠臣告君如此，上书天子，不嫌讪谤。今-阁部书便“遥制国是”，弹射不休矣。呜呼，范滂、李膺可对狱吏，司马诸贤可榜朝堂。自古正不胜邪，寡不敌众，往往皆是，今何足怪!
定贡市马价。兵部题酌定三边贡市马价银两苟事。发银一万三千两大同支用。兵部题覆议处未妥兵制。近来各边方兵备官，亦多自立标名甲丁等项名色，拥兵自卫，糜饷冒功，无益战守。且将帅之令不行于士卒， 临敌何以责其用命成功？著各守抚官着实清查，汰革具奏，不许扔踵宿弊，致紊兵制。其闽广寺处，有监军司道官，亦属牵制，应否？
山西宁武关军师作乱。军士李现等纠众三百，拥入兵备邢玠道门，逼挟粮米，鼓噪作乱。
近日一种风尚， 多发朋友私书，入告君父，已失大体；乃行险不已。揣摩逾工，传会人口。未道之言，逆探人心未发之蕴，搬唇弄舌，不顾清评，言路至此，亦可悯矣。
江西巡抚王宗载及巡按于应昌致死御史刘台，宗载已拟充军矣，应昌不但同谋而又下手，乃止罢其官。福建巡抚劳堪，致死侍郎洪朝选，与宗载具为居正鹰犬，而杀其仇以献媚，其妄杀之罪亦同，今宗载充军，而堪止罢官。是二者俱为失刑。
先是，御史刘台按辽时， 首疏发居正之奸，而疏中实先言其预谋夺情，恋位遗亲云。至是闻讣之夜，漏已下二鼓 而昧爽时，特旨从中出留也。香币油蜡金钞布粲之赐，悉以千百计。内竖将司礼之命络 绎至，附耳蹑踵。居正时作擎曲状，至以仆隶扶掖。内竖乃叩头谢，强之立而受，云: ‘此头寄上冯公公也。’中行等触目激衷，遂各有伏阙之思。
李成梁出塞邀虏。出塞四百余里，转战四日四夜，斩首三百四十三颗， 兵部奏请宣捷。
秋七月舒城县灾。七月十五日夜，雷雨大倾，该知县林材亲验出蛟共一百五十八处。风涛交作，百里成河， 淹溺人口数百，冲坏田土二千二百余顷，从古以来未有之变。
报山东牛妖见疏。山东巡抚黄克缵报本月初十日，济南府历城县举人王启亨庄上产一黄牛，双头三眼两鼻三嘴四足一尾。十七日，青州府高苑县民人程尚勤家，牛产一牛犊，双头饼连一处，四眼三耳两鼻两口四足一尾，至二十四日死，俱皮见存。
十一月，宣大辽东建州摅辽东督抚奏报:荡平建州逆酋王杲巢穴，斩首一千馀级。本月初六日，兵部题:恪遵明旨，仰仗天威，讨平逆酋监巢，恭报异常大捷事。奉旨: 朕以冲年嗣位，进来边境宰谧，强梁者绥服，干纪者必诛，凡此武功，岂朕之凉德所能至，实赖我祖宗列圣威灵之所震荡，克遂有成。还著礼部择日遣官告于太庙，用丕扬我列祖之洪沐。
倭破朝鲜闲山、南原等处。杨元守南原被围，所以辽东官兵并家丁共三千余名，俱覆没，元逃。
高拱卒。拱妻张氏上疏，陈乞恤典。上日：“高拱不忠，欺侮朕躬，今已死了，他妻还来乞恩，不准他。”居正言:“拱侍先帝潜邸，讲读有旧恩，宜予。”命复原职，给予祭葬。
是年壬午，御史某(常熟人钱岱)按湖广，辞居正，居正故令伊幼子过某前，某乃起问，盛誉其文学，比至湖广，先期差人至京，迎请伊幼子回省就乡试。人言是年居正不死，伊幼子必发解，必且会元，亦必及第，此其权势之所必至，盖不诬云。
章龙伏诛。是日早，乘舆出乾清宫。有男子伪着内使巾服，由西阶下趋而前，为守者所执。索其衣，得刀、剑各一，具缚两腋下。诘之，但道其姓名为王大臣，系武清人，余无言。司礼监太监冯保奏:‘状奉旨下东厂究问，的名章龙。’野史:此即冯珰所为不道，而欲诛之以灭其迹者。时，章龙狱兴，诬连高拱。居正密为书，令拱切勿惊死。已，又为私书安之云。
河南大饥，人相食。有子死人不葬，而剜其肉者;有女卖不售而打死; 有父病已死，其祖刃而食之者。
谕止内操。谕内阁：内操原有祖制，向缘扈从南北部，及皇陵恭祀，以严内外之们，但演教销知进退而已。而言官不知，妄行非论，亦是职责之分，姑都且不究。今已停止，卿等知之。
朝鲜光海君袭封国王题。礼部题覆朝鲜国王妃金氏，本奉旨是，该国舍长立少，原非纲常正理，难以准之，但临海君既以夕废，光海君臣民共推，通国合词，情有可亮，且事在夷藩，姑之其便，既查勘明白， 准予册封，其官查照隆庆元年例行。
山东青州安丘城陷，群盗并起。本月十五日，强盗千余，攻陷安丘，劫库焚 狱。巡抚钱士完报:强盗梁闯子数百余人，横行青兖济南诸郡，蒙阴、昌乐、费县、 沂州等乡村，劫掠几遍，杀人拒捕，僭号称王云。士完又报:贼首张国柱与侄张光前俱昌乐人，昌乐知县王鼎臣不能招抚致反，五日内聚至七八百人，闰八月初一日， 遂攻陷安丘，知县梁聘孟越墙而逃。
发各边年例。户部题请发银四十七万余两送宣大山西，二十七万九千余两送延绥，八十一万余两送蓟镇，各支用。
二十九日海倭寨倭上下夹攻，至戊戌新正初二等日，李如梅李宁卢得功屠宽解生祖承训杨登山等九员大溃，死伤官兵十七八，经理镐总兵贵，俱遁。我兵自蹂践，死者无数，合营俱败。
辽事再坏，起杨镐巡抚辽东。李炳罢，起张悌，以病辞，贵州道御史刘国缙疏求之:今日舍李三才其 谁，非三才不足以安辽东，非辽东不足以用三才，才与地政相当。金士衡诸臣之言， 深为有见，则以部御经略辽东，或亦今日第一义，逆议用镐。
谕吏部都察院。朕见御史刘光复在圣母几筵前，利口狂吠，恣肆无忌，好生无礼，其韧腹锋心，不问可知。朕思祖宗宪纲，各差御史，奉旨点的，不许宽限枉道;复命的，亦不许推病家居。如何近来回道御史，每每任意假疾偷安，以致各差乏人，你该部院科如何无一人敢言。以后各御史都照祖宗 旧规，敢有故避，仍前的，你该部院科不时循例科参，如违一体治罪。故谕。
近来私揭公行，颠倒是非，奸人得志，善类含冤，至有属官，揭害上官，军民诬蔑本管。若有仍行投递者，各衙门不许受理。
虏寇辽东。蓟辽总督周泳报捷：李成梁当东虏入犯辽沈地方，窃掠出境，离边一百余里，袭至阿台贼寨，官兵奋勇攻击，在阵斩级一千三百三十二颗，我军被伤一千五百余人，阵亡五十余人。
罢解湖广税科谕。湖广巡抚张问达灾民日困日危，大属可虞等事。有旨:这所奏灾患异常，民遭危困，朕心深恻悯念宜恤，将应解内外税科银两，已征在官，着解进应用。自三十七年以后，准留备采办 大木等项之用，以昭朝廷体恤小民德意，该部院知道。
河南盗起。巡扶张一元报：据南阳知府李时孳禀称，范家湾贼首乔金等二百余名；又据叶县拿解贼犯乔金招称马鞍山贼徒共骤有千人。又据汝宁府推官程绍称，新蔡县与颍州境接之处，有伙盗千人，强据颖州地方瓦店，兵卫甚盛，又有伙贼四、五百人，俱附于王自省之党。又据南阳府称，沈阳县象河地方有贼千余，在舞阳县城南安营聚寇抢掠，又称南汝之间，斗粟跃至四钱。
增派苏松四府兵饷。应天府巡抚刘应麟、巡按陈遇文题称倭儆告急，苏松四府议增兵饷等银一十二万七千五百余两，每亩征银九厘。
云南道御史孙承南题:大臣举动乱常，蛊惑人心，大伤风化之事:臣自入任以来，见缙绅间传太仓州王氏之女成仙者，其乡人者皆知为妖蛇所侵，独其父锡爵以为成仙也，有鄙笑者，有惊骇者。
严科举之防顷居正欺陛下冲龄，厌薄荫典，垂涎制科。考试等官，窥瞒意向，全场题目，或自拟呈览，或领教拟成。居正诸子得请人代作，监试官又加意殊，分别式样，以拟主司圈点批评，诸子先后及第，海内人士无不愤叹，以为二百年科举之制，坏自令始。
癸卯虏犯蓟门建昌河流诸处。十一月二十二日，大举达贼赖莽两酋入犯河流口、喜峰岭，又院大水峪、白马关、石门路诸处，顺天巡抚刘回科报:阵伤官军六十五名，掳去二十六名，阵亡官丁七十六员名，捣毁边墙五十余丈，其余大新庄等八庄，杀死男妇二十五名，掳去男妇一百七十三口，头畜不计其数。参建昌路参将刘一籓、守备杨垣、副总兵黄钺，其实军民被杀以万计云 。
差南京守备太监邢隆、刘朝用督率原奏百户王遇桂、土民陈耀、胡忠、余天寿等开采宁国、池州矿洞，徵收南直隶地方铺面银两解进。
会试以申时行、余有丁为考试官谕。会试，以申时行、余有丁为考试官，取肖良有等三百五十人。张居正长子敬修、第三子懋修俱中式。敬修房考戴先启，懋修房考陆檄，乡试监临御史郭思极。
以王锡爵、 王家屏入阁。先是吏部奉旨会推阁臣，以杨巍、沈鲤、王锡爵、赵锦、王家屏、朱庚名上。上欲用巍，时行以为不可，至是接出敕谕。王锡爵升礼部尚书，兼文渊阁大学士，差官行敢驰驿来京。王家屏升吏部左侍郎，兼东阁大学士，俱入内阁，同时行等辩事。
万历十一年春正月癸酉，除张懋修等名。南京刑科给事中阮子孝论科场重典，罔上行私，乞赐究处，下阁拟旨斥革。四维等疏救居正诸子所习举业，俱可进与，比前翟銮子不同，居正二子在翰林者调用，在部属者照旧。王篆二子宜覆试。上不从， 手批子孝疏，张懋修等并王之鼎、王之蘅都著革了职为民;张居正、王篆结连冯保，罔上行私，冯保弟侄及名下已皆革职治罪了，居正、篆诸子，不论进取公私，都一体斥去。
福建巡抚劳堪杀原任刑部侍郎洪朝选。朝选以勘辽藩事得罪居正，堪希居正意， 杀朝选媚之，极其惨酷，遂得左副都御史，协理院事。
执石星法司议罪。荆部接出圣旨：悸奴狂逞，掠占属国，窥犯内地，皆前兵部尚书石星谄贼酝患，欺君误国，以至今日。戕我将士，扰我武臣，好生可恶不忠，着锦衣卫拿去法司，以重议罪来说。
奉旨，这奏内同知等官王邦才等，贪酷残害，逐杀税使，劫抢御用钱粮银两，擅毁公署,好生可恶，着锦衣卫差的当官校扭解来京究问。其劫去钱粮银两等事件，着督抚官严行追究解进，济工应用。地方官坐视不理，本当重治，且不查究。获送降荑,分发各边，安抚收养。
杭州民变疏。张佳胤甫任出榜安谕兵变。又有市民丁仕卿等，指称火甲巡逻不便，嗔怒乡官，鼓众二千余围县官，纵放枷犯，因而肆行烧劫。佳胤出榜安谕不听，当被撕毁，围绕巡按衙门，浙拘留二司各官，盖肆焚劫满城震惊。佳胤乃密谕营兵，许以功赎罪，众司皆感奋，遂即擒拿一百五十余人，或斩首，或杖毙，余党治解。佳胤随又榜示各兵有捕获者，方准论功，其各归家者，不许擅拿，如有杀伤者，仍以杀伤论罪。
神木军士作乱疏。延绥巡抚梅友松奏:神木东路军士何宽等鼓噪，要粮抢财，即擒首恶六名，正罪枭示，参通判张克宽等，分别罚治。
世风日蔽，司揭公行，若原任浙江金华府支付张守约贪残败类，千人所指，既奉明旨削籍为民矣，乃敢公然出名投递私揭，变黑为白，以是作风，大明当天之日，何容使魑魅魍魉昼号于通衢要路耶?
湖广武昌大火。湖广巡抚张问达题:先是湖广黄州之广济，火毁民居九十余家，城隍社宇不遗一楹。至是正月十五夜二更时分，火降于武昌之草埠门外，胡官家之茅屋，随即火起，延烧民居到一百二十余家，十七日夜又烧管家民居三十七家，火焰熛飞，赤光直烛照于云霄之上。
加王崇古少保。兵部题：恭报北虏三贡，礼成，列镇市竣，遵例乞请优叙等事。奉旨：往年虏首乞降求贡，连议纷纷，惟我皇考阑裹独断，审定庙谟，亦赖有忠诚任事之臣，决策宣力，赞成大计，于兹三年，虏酋欲顺弥坚，边境宁辑，诸臣劳绩，深可喜尚。抚臣忠亮，简在朕心，自加优异。王崇古著加少保，还庥一子入监读书，贪银五十两，纻丝四表里，吴儿陆右副都御史，照旧巡抚，还贪银三十两，纻丝二表里，馀有差。
贵州苗反题。贵州巡抚郭子章题:东西巢塞不下数万余人，劫掠地方，不下三十余处:且无分官民商贾，无论城堡乡村。在在杀害之。
总督邢玢报称:朝鲜南原、全州已失，倭势甚大。该国官民,纷纷逃散,渐遗空城,不惟不助我兵、不供我饷，且将食粮烧毁，绝军咽喉,反戈内向。萧墙变起，数支孤军,御倭且难,御朝鲜之贼益难。
差承运内官王亮同锦衣卫官张懋中真保蓟永等处开矿。兵部石星上言开矿往事。自洪武十五年禁闭，永不许开，栽在祖训。成华年间，开而即罢。嘉靖年间，再开再罢。诚有见于开采不已，必至延蔓。延蔓不已，必至抢攘.其患有不可胜言者。臣等恐中原腹心之地，从此多事矣。
辛酉张居正辞政。御史帅祥等奏留居正，吏书王国光等、吏科秦耀等俱奏留。已而司礼监传奉圣谕:‘元辅少师张先生，朕面圣母，慈谕:与张先生说:各典虽是修举，内外一应政务，尔尚未能裁决，边务 尤为紧要，张先生亲受先帝付托，岂忍一旦言去!待辅尔到三十岁，那时再作商量。 先生今后再不必兴此念。朕恭录以示先生，务仰体圣母与朕惓惓倚毗至意，以付先帝凭几顾命，方全臣节大义，先生其钦承之，故谕。’
李如松进攻朝鲜平壤，克之。本月初六日至平壤城下，初八日登城克捷，斩获倭级一千五百有余，烧死六千有余，出城外落水淹死五千有余。
停海运诏。户部题海运遭风，伤损人船粮米等事，覆王宗沐本。奉旨:这海运既经诸臣议称不便，暂且停止。著王宗沐专意经理河漕，以裨国计，其所上海运图册，你部重还存留一本，如河道有便仍议举行。
夺通政司参议梁子琦俸三月。子琦与礼书徐学谟相地不合，因参学谟并及时性，时行疏辨，子琦阅地凡三往。初往与尚书陈道基争，再往与钦天监官及术士争，三往则与学谟争；且以学谟缔姻于臣，为附势植党，实有所触望，并欲中臣。有旨：‘梁子琦本挟私渎奏，着罚三个月’。
贪狷丧师酿乱，权奸结党欺君。盖论辽东巡抚杨镐、总兵麻贵、副将李如梅等。抚臣杨镐，谬妄轻浮，机械变诈，既丧师而辱国，敢漏报而欺君。倭至则弃军士之命而潜逃，兵败则画屯守之策而掩罪。副将李如梅贪淫忌刻，欺罔奸谗，张虐势而凌耻将官,挟上交而淫掠属国。逗留观望，则且进且退；擅离信地，则独往独来。提督麻贵巧于避罪而文致报章,忍于弃而仓皇驰马；既已损威偾事，乃复冒赏乱功;诸将拊心，三军切齿。
差太监田进昌黎开矿。锦衣卫前所百户仝时雍奏昌黎县出金矿，仍产石青。迁安县荆家峪出银矿开采。有旨，着太监田进会同该地方官作速前去开采。
倭据朝鲜金庆。总督刑阶报报称：朝鲜南原全州已失，倭势甚大，该国官民纷纷逃散，渐溃空城，不惟不助我兵，不供我饱，且将食粮烧毁，绝军咽喉，及戈内向，萧墙变起，数支孤军御倭且难，御朝之贼甚难。
报武昌牛妖见题。湖广巡按史弼题七月初三日武昌鄂渚地方，耕牛生犊，一头二身八足二尾，言两年之中，牛妖三见，一见于山东之历城，再见于河南之获加，今者复见于湖广之鄂渚，或同身而异首， 或同首而异身，或两口而四目，或八足而尾二，分形离体，愈出愈奇，从来妖孽，未有如今日者。
张居正侵盗王府金宝，伊父占葬王坟，掘毁人墓，罪犯深重。你等如何通不究拟?着司礼监张诚，刑侍丘桥，左给事杨王相，锦衣卫都指挥曹应魁，前去会同抚按官，查照本内王府仓基房屋，并湖池洲田，及一应财产，都抄没入关，变卖解京。原古坟地归湘府军校看守，积欠税课追并完纳。还将王氏奏内金银宝玩等物，务要跟查明白，一并追解。如有透漏，荣藏，庇护的，拿来重治，差去官员还写敕于他，并将辽府废革情由勘明，上紧奏报定夺。
京师地屡震。二月十一日，京师大风无日，惨黯无光，顺天云按报称：昌平州是日已时震声如雷，官民房屋墙垣震倒甚多，至夜复震三次，隐隐有声。
允辽税充本镇饷。兵部题辽左困敝已极，重镇颠危在迩，谨采舆论，直陈切要三事，以救燃眉等事。有旨， 辽左孤悬，三面防虏，民困军疲，朕甚轸念，税银准留充本镇饷用，以昭朝廷嘉惠穷边，体恤元元至意。
宋应昌撤兵自朝鲜回京。兵部复预防计御应敌之机，以便夺责，以保万安等事。有旨，犬兵画撤宋应昌既难展布。着兴李如松取妄诈，未可遂称事完，督抚遥制不便，顾豢谋等谋素闲，着星夜前往彼处料理，务保成功，写敕与他，蓟镇防掳事务，暂令顺天边抚代管，宋应昌仍候顾豢。谦至日，交代回京。
庚申浙江慈溪县涌血。慈溪县民人邵二五等驾船到于八都地名茅家浦口，适见红血从草涌出，约有八处，大如盆面，高有一尺，标起血腥，溅到船上，船即出血，溅到人足，其亦出血，约半个时辰方止，该抚臣常居敬奏称：嘉靖年间，一见于慈溪，而有倭寇入犯之祸;一见于东阳，而有矿贼窃癸之虞；近今万历十五 年五月，复见于余姚，未几即有杭城兵民之变，遥闻闽人陈中从琉球来，报称倭奴造船挑兵，倾国入寇，见在福建查审，伏乞严加傋示。
二月辛亥，驾诣山陵，行春祭礼。奉两宫圣母，率后妃同行。上自发京至还宫，往来皆乘马。赏护卫官军银三万两、守把官军二万两、勇士人等一万两。
旌鲁衡二王。山东巡抚宋应昌题。有旨:鲁王仁孝慈 惠，乐善亲贤，懿德著闻，既经堪实，照例写敕差官奖励，有司具彩币羊酒，并给与坊扁，以示表异，又旨衡王孝友宽仁，耽知秉礼，贤声著闻，既经堪实，照例同前。
甘肃营兵作乱。甘肃巡按御史徐大化题，营兵蓄忍已久，乘夜作乱，旋即擒获，遵例斩枭等事。大略谓总兵刘成嗣家丁莫天教等，怀恨谋杀总兵，及巡抚鲁子登，误及抚按，已而惟有逃难闭门，亏损国体，玷辱朝廷，德望才智，俱属不吉，边方腹里，皆非所堪，吏部覆上鲁子登罢归，刘承嗣着总督军门听用。
癸亥有男子狂入禁中宝定门。本月十一日申时分，有不知姓名男子一 人，在宝定门里，口称圣号。巡视户科韩光_等言:“宝定门，密迩宸居，岂外人所得擅入?即前犯为疯为魔，又岂得飞跃到此?前犯发狂之先一日夜，钦天监奏生白云气经天如匹布状，占曰主兵。又数月以来，西方稍南一星，独大而芒刺四射，识者曰旄头星，亦兵象。或者二祖列圣之灵，假口于病狂之人以告乎?语曰:‘狂夫之言，圣人择焉。’前犯之言，疯与魔不可知，其狂夫也耶?
冬十月赠成国朱希忠王爵。吏部题复比例陈情，乞赐恤典事，奉旨，你每说的是，朱希忠事我皇祖扈行有功，效劳年久，特准与他追赠王爵。后不为例。
进十规疏。南京刑部侍郎谢杰进十规。一孝亲不克如初，而尊祖不克如初，三好学不克如初，四勤政不克如初，五畏天不克如初，六爱民不克如初，七节用不克如初，八听言不克如初，九亲亲不克如初，十贤贤不克如初。
谕叶向高进阁。文书房传出圣谕:朕自入忧以来，因暑气温热，头目弗清，体生痱毒，服药调摄，尚未 痊愈，推补阁臣，昨已有允旨，即日检发大僚等疏，朕徐览施行。今朕寿节在迩， 卿当表率群臣，岂得杜门不出，国事何赖，卿不必以小嫌介怀，宜遵屡旨，即出入 阁佐理，以副朕眷倚，至意，特谕。
有脚夫小民，三四千名集众围绕马监丞衙门，声言本监招募答应长随之人，不遵本监杂粮十石以下及小本生意免税条约。乃在本州新旧城凡遇负背米豆生理之类尽行抽税，以致贩卖通不进城，小民度日不前。值本监尚未开门，群皆喊叫。本监衙门内拥出多人，各待弓箭木棍，赶人射打。攒拿五六人进店，只见外边众呼“店内杀死人了!”以致众心忿激，冲入放火，将衙尽被烧毁，内外互殴，及残踏死者，共三十余名。本州守备王煬率领家丁二十余人，冒火突入，捧出勅印。
壬辰， 谕选宫人。礼部接出圣谕:六局缺女使，并妃嫔及宫主等项，皆缺宫女答应，着照先年例，选民间女子十一以上十五以下者三百名进宫，预教用。
黄河大堤之水，比宁夏西塔顶高数丈，若决堤灌城，贼可立厄。但城中宗室生灵甚众，相应亟行魏学曾遣敢死士，持钦定赏格，明示祸福，全城中人自为计。如数日内不擒斩逆酋来献者，即将坝水决开，一城之人尽为鱼鳖。
请视朝礼倭使疏。兵部尚书石星请视朝礼倭使。该部译审倭使小西飞口词:一金山倭众，尽数退归，若得准封一人，不敢留住朝鲜，又不敢留对马岛，速回国，一一封之外，不得要求贡市，任凭分付，并无他求。一原有国王，十六年前关白行长，杀了日本国王。万历二十二年十二月十三日，日本差来小西飞押。
撤辽东高淮回京。蓟辽总督蹇达题税监虐爝益张，群小凶残更炽等事。奉旨开矿抽税，因助大工急需权宜之计。自由停工之日，况矿已封闭，税着有司征收，解监稽核类进。高淮何乃不尊屡旨，每每擅自出巡，骚扰地方。令又扣军士粮饷，且各边军士披坚执锐，卧雪抵霜，出敌冒于锋刃，戍守勤于防哨，劳若万状，九死一生，何堪虐害。高淮着该督抚镇巡官差官获送回京，交司礼监，奏请定夺。其福阳店及辽东二项额税，准着督理通湾直隶宣大等处税务张烨芜官。稍俟大工有次第，奏请停止。
倭自稷山退保怀仁。我并斩获首级一百一十五颗。先是倭分三路，欲拥犯朝鲜王京，解生挫于稷山，又转向东南，彭又德等又进至青山等处，倭众遂溃南遁。
张居正闻父丧，诏夺情视事。居正闻丧，初辞疏，即云守制是常理小节，且云有非常之人，然后有非常之事，何恤訾议；再恳辞,忽且请留京守制，以次子驰驿回籍营丧事。盖其自为计非朝夕，以故讣疏方上，而慰留即下云。
虏犯辽沉。达贼抄花儿纠土蛮罕部落入犯，众逾十万，头目四五十人，结营百里，抢杀人畜，动以万计，焚屋掘粮，不可胜数 。杨昶白清两民被祸尤惨。杨昶一寨积尸三百二十有奇。白清亦略相当，深入数百里。自初七以至十四，抢掠几，一旬如浑河辽阳，皆虏。百年所未到，无处不犯。壮男女禽剃以千计，老雉屠杀以万计。
皇上不郊天有年，曾不能排闼牵裾，诤如故典，是陷皇上之不敬天者，臣等言官也，罪一；皇上不享庙有年，排闼牵裾诤如故典，是陷皇上之不敬祖，臣等言官也，罪二；皇上辍朝不御，停讲不举，言官第言之耳，而竟不能强持之，是陷皇上不能如祖宗朝之勤政矣，罪三；皇上任贤不笃，去邪不决，言官第言之耳，而竟不能强得之，是陷皇上不能如祖宗朝之用人矣，罪四；皇上好货有癖，而御下少恩，肘腋之间丛怨畜变，言官共虑之，而卒不能批鳞谏正，是陷皇上甘弃万历美政而不之克终矣，罪五。
是年有浙江道御史张简，差南京京畿道刷卷举人等十余人办事该衙门，既进院，简乃颁授以所为懋修番刻会试卷，他举人或开卷阅之，道立遽起，夺掷于地。
览奏，日本受封。册使回至釜山，恭顺之诚殊可嘉尚。但釜山余兵尚未尽撤，既非原议，而两国之疑未尽释。你部便行文与日本国王，着他撤还釜兵，以全大信。又行文于朝鲜国王，着他即差陪臣以修交好，毋彼此再生嫌隙。
陈言六事疏。户科左给事中冯时雨陈言六事，报闻。 一笃孝思，二广延纳，三重题滚，四革传奉，五释幽怨，六宥罪言。奉旨本朝事体，与前代不同，今在宫妇女，不过千数，侍奉两宫，执事六局，尚不彀用，又多衰老，出无所归，胡津狂悖诬上，朕念系言官，姑从轻处，如何与他饰词求用，这两件不准行，三月迁时雨参议去。
江西宗室鼓噪途辱巡抚马文炜。该省石城、瑞昌二府宗室拱柏、 多科等，挟支本年冬季禄米不遂，复鼓煽钟陵、淄川等府宗室，拱柏、多科等围绕南昌知府胥遇恶言辱骂，途遇巡抚马文炜过，一齐涌进噪嚷，乱砖抛掷，几及于身。礼科万象春参往岁浙江乱兵殴辱抚臣，今岁府江流卒几陷城池，又以昨岁河藩诸宗，事虽未发，而传牌设誓，变且叵测，今拱柏等明为乱首，鼓噪行凶，横逆殊甚，纲纪安在?礼部复上，有旨:各宗室挟众逞凶，蔑视法纪，拱柏革为庶人，发闲宅禁 住，多科等各革去禄米三分之一。
黄台吉裴封顺义王。礼部等部尚书等官徐学谟等题称，北虏求嗣封爵，称黄台吉傈俺答嫡长男，应嗣王号，舍力克台吉傈黄台吉的男，应袭龙湖将军职衔。报可。
论修真人张国祥坛庙。兵部接出圣旨:正乙真人张国祥奏称伊祖坛庙毁坏，两宫圣母及朕与后妃、潞王、公主，各赐与银两修理。着内官监太监杨辉赍去，就着彼处督理，工程事完，即使回京，并不干扰。有司往还都着驰驿。
彗星见西方疏。南京御史于有年疏称:迩者荤毂之下，疫病大行:畿辅之地，恒阳不雨;浙江之兵变未已， 而民变继作;河西之赤光远天，而白气并见:浮图峪等口，天火煅焚;徽州祁门县大水漂溺， 已均非盛世之所宜有。惟兹四月末旬，复有彗星出见，下起西北，上指东南，出自五车，形如只练，说者谓其色白，其应主兵。报闻。
刘台具疏欲劾大学士张居正，门下偶因姓之相同，误为劾学颜而报知之。学颜乃范然自失，以为台之疏直劾已矣，急拜台以求免。比台真气所奋，遽叱之曰:‘豺狼当道，安问狐狸?台所论者， 大学士张居正也，安能与你问是非哉?’学颜因台面叱己为狐狸，深恨而衔之。迨后入 为户部尚书，遂摭拾刘台之事，捏有于无，加多于少，诬赃一万余两，揭之居正。居正方欲甘心于台以箝天下之口，得此遂为奇货。故行之辽东，为于应昌所勘者，勘此赃也。 行之江西，为王宗载所问者，问此赃也。台遂百口无辨，坐此死矣。
辛酉宣辽东捷。辽东总兵官李成梁出边斩获虏首四百七十一颗。上御皇极门鸿胪寺奏宣捷音，赏大红纻丝蟒衣一袭，同梁龙各赏银五十两，纻丝四表里，余有差。
文渊阁印被盗。大学士申题：本月廿二日出阁，不知何人开锁，盗去文渊阁印一颗。有旨：“此印乃先朝钦降，以防奸伪，今被盗去，事有可疑，即便着厂卫衙门，严行访拿，务在得获。”印系宣宗钦降，六月朔日，补铸赐阁。
陕西天鼓鸣。巡抚叶詹熊奏称，三月初六日，黄色蔽天白昼黑暗,徐而变为红色，天鼓大鸣。初七日夜，从四广空降火一块，如盆大，后主三尾，落西北方。又查自十九年至今，天鼓时鸣，地道数震，火光冰雹，暴雨飓风，青气吐于兽吻，白气横于斗傍，彗自天飞，血从地涌。海内人民惊讶，以为从来无此非常之变，而且多也，疏上报闻。
户部尚书赵世卿奏上国计要览。自万历三十年起，至三十五年止，总计六年，旧额该入太仓正项银二千七百一 十一万一千零，已完二千三百七十九万三百零，未完三百三十二万一千零，六年新 增漕折事例等银六百三十二万一千零，以上六年岁办正项年例等银三千四百六万二 千零。不时办进无正项金宝、珠玉、买办香蜡羊绒等项银一百八十三万八千零，内 除续借太仆寺银一百九十六万五钱余两，动支老库银九十一万九千余两，并将入过 太仓银用尽外，约多出银二百九十九万二千余两，俱系太仓京银通济等库、临清等仓扣抵凑给。
南京妖贼见。南京有妖贼一伙，能飞行遁形。有吴赵乡官等亲见其上如飞。头戴包巾，额裹金箍，头插红旗，循檐走壁，步武轻捷。及官兵围至天明，绝无踪迹。
时户科给事中李涞疏论居正大婚不宜预供事，上以重其事，纔命上公行，遂命居正行。 山人毛有伦居京师，见居正衣绯逆后，有“市人不识宫袍色，只道杜鹃血满襟”之句。 居正闻，将有吴仕期之事。有伦先几遁去，不知所终。
刑部查居正在京庄房值一万六百七十两。刑侍 左舜查居正原住宅内金二千四百余两，银十万七千 七百余两，金器三千七百一十余两，金首饰九百余两，银器五千二百余两，银首饰一百余两，玉带十六条，蟒衣、纱罗、珍 珠、玛 瑙、宝 石、玳瑁、琥珀，尚未的据。又，张敬修惧缢死。鲁省吾、王箓、傅作舟、高志进寄银二十余万两。
蓟镇三屯军士作乱题。直隶巡按徐兆魁题：据蓟辽总督寨达、巡抚成逊、总兵张邦奇各揭称本月十二三等日，三屯勇壮，因去年十一月秋防行粮未补，本年五月分月粮未给，又因千总李绍祖督韪念马料过严， 遂行聚众二千余，猝至遵化城外，要挟总兵牌谕而不解，明日复聚而不休，随即权宜那支库银五千给散，抚谕方各回营，该骞达题营军乞补行粮，酌量支给等事。有旨:朝廷已有明旨，忧恤军士，如何行粮过期不与？督抚司道姑且不究，李绍祖苛刻敛怨，着革任回衙，永不叙用，军士为首的拿一二以军法捆打释放，张邦奇不能戒缉，亦且饶这遭。
罢辽东巡抚李炳，革总兵王威任回卫，夺总督王象乾俸半年，并斥边将谢存仁等。兵部题覆辽阳大遭杀掳、上下欺隐成风等事，伏兵科都给事中宋一 韩本，有旨:懦将不诛，何以警制?佟鹤年着巡按御史提问，限一月回奏，即行正 法，张昌胤革了任，并行提问，肖如蕙、王绍芳革去冠带，充为事官听勘，谢存仁 革职听勘，王威革任回卫，李炳着回籍，王象乾罚俸半年，着用心料理边事，督率 将吏，使威令必行，不得杜门推避，致失事机。以后虏贼入犯，地方官畏懦退缩，不尽力拒战及失事欺隐的，重处不贷。其各缺，着该部作速推举停当的来用。